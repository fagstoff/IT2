# Russekortgenerator

Du skal lage en russekortgenerator hvor du bruker så mye som mulig av det 
du har lært i IT2-faget så langt.

[Denne videoen](https://www.youtube.com/watch?v=t8epRt1bge8)
er et eksempel på en mulig løsning.

Du velger selv det du mener er best design og funksjonalitet for appen,
men den må tilfredsstille følgende minimumskrav:

* Forhåndsvisningen av kortet skal være laget i HTML og CSS, bruk Flexbox
  eller CSS Grid
* Det skal være minst ett `input`-element av typen `text`
* Det skal være minst ett `input`-element av typen `radio`
* Det skal være minst ett `select`-element
* Det skal være minst ett `button`-element som gjør noe tilfeldig når den
  blir trykket på (for eksempel velge et tilfeldig sitat)

## Kompetansemål og egenvurdering

Nedenfor ser du en liste med noen utvalgte kompetansemål fra læreplanen i IT2.
Når du løser denne oppgaven skal du forsøke å jobbe med så mange av disse
kompetansemålene som mulig. Ved innlevering av appen din skal du også 
levere et Word-dokument hvor du gjør rede for på hvilken måte du mener 
at du har jobbet med de utvalgte kompetansemålene.

* lese og bruke dokumentasjon og kode
* definere variabler og velge hensiktsmessige datatyper
* tilordne uttrykk til variabler
* programmere med enkle og indekserte variabler eller andre kolleksjoner av variabler
* programmere med valg og gjentakelser
* lage egne og bruke egne og andres funksjoner eller metoder med parametere
* programmere funksjoner eller metoder som blir aktivisert av hendelser
* utvikle og sette sammen delprogrammer
* teste og finne feil i programmer ved å bruke vanlige teknikker

## Vurdering

Karakter på innleveringen vil bli gitt ut ifra en vurdering av hva du kan 
i hvert enkelt kompetansemål, samt en skjønnsmessig helhetsvurdering av appen. 
Husk at kompetanse ikke bare er å kunne gjøre noe, men også å kunne bruke 
det du kan i nye og ukjente sammenhenger. En fagsamtale med læreren hvor vi 
tar utgangspunkt i appen du har laget, inngår som en del av vurderingsgrunnlaget.